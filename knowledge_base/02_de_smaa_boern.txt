KILDE: https://folkemoedet.dk/events/2022/06/18/somewhere-over-the-rainbow-hvor-alle-born-kan-vaere-med/

TITEL: Somewhere over the rainbow: Hvor alle børn kan være med!

VÆRT: FADD - foreningen af døgn- og dagtilbud for udsatte børn og unge, Landsforeningen LIVSVÆRK

TEMA: Debat - Børn, unge og undervisning - Socialpolitik og integration

BESKRIVELSE: Ca. 13.500 børn og unge er anbragt væk fra deres familie. Det er lige så mange børn og unge, som der bor i f.eks. Hillerød eller Frederikshavn. Eller næsten dobbelt så mange som der bor på Bornholm. Det er rigtig mange og det giver både høje menneskelige og samfundsmæssige omkostninger. Vi ved, at udsathed og anbringelse udenfor hjemmet er en urimelig svær start på livet, som trækker negative spor ind i voksenlivet. Kun tre ud af 10 anbragte elever består i dag folkeskolens afgangsprøve og 1 ud af 10 anbragte unge ender i hjemløshed. Er det rimeligt? Det mener vi ikke, det er. Folkemødets tema lyder ”Vilde Visioner”. Vores vilde vision er, at alle børn og unge skal kunne få en uddannelse og en god start på voksenlivet. Men hvad skal der egentlig til? Hvad viser forskningen om anbragte børn og unges skolegang og om de eksisterende skoletilbud? Hvad mener tidligere anbragte unge selv, der skal til, hvor vil politikerne sætte ind og hvad anbefaler Reformkommissionen? Kom og hør!