KILDE: https://folkemoedet.dk/events/2021/06/17/de-sma-borns-bornholm-hvordan-forbedres-borns-livschancer/

TITEL: De Små Børns Bornholm: Hvordan forbedres børns livschancer?

VÆRT: Socialt Udviklingscenter SUS

TEMA: 

BESKRIVELSE: I De Små Børns Bornholm arbejder vi for at skabe muligheder for den bedste start på livet. Det gør vi ved at styrke og forbinde gode kræfter i og på tværs af kommune og lokalsamfund, gennem nye former for samarbejde til gavn for de små børn – fra mors mave og i de første vigtige år. Vi har slået klapstolene op på legepladsen i Allinge Børnehus, hvor nogen af de små bornholmere har deres hverdag. Vi sender live en time. Vi taler blandt andet med børn og forældre om drømmene for det gode børneliv på klippeøen. Vi taler med medarbejdere og ledere om at arbejde tværfagligt og programbaseret, og om hvordan man skalerer innovative tiltag for at skabe de ønskede forandringer på sigt. Vi får besøg af formand for Børne- og Skoleudvalget Morten Riis og repræsentanter for Bornholms Børnealliance, hvor civilsamfundet på øen har organiseret sig for at løfte med på den vigtige dagsorden. Til slut sender vi klapstolene videre ud på øen og inviterer til yderligere dialog med forskellige events.

EMNER:Børns livschancer, tværfagligt samarbejde, innovative tiltag, civilsamfund, drømmene for det gode børneliv, programbaseret arbejde

MÅLGRUPPE: Forældre, medarbejdere og ledere inden for børneområdet, politikere, civilsamfundet på Bornholm, interesserede borgere på Bornholm